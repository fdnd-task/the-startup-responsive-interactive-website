# The Startup - Responsive Interactive Website

## Wrap up

Deze sprint zit er bijna op. Kijk voor de grap nog eens [wat je allemaal hebt gedaan in nog geen drie weken](https://github.com/fdnd-task/the-startup-responsive-interactive-website/blob/main/docs/INSTRUCTIONS.md#definition-of-done).


## Sprint Review voorbereiden

Tijdens de *Wrap up* ga je de Sprint Review voor de opdrachtgever voorbereiden. Hou er rekening mee dat je opdrachtgever deze sprint waarschijnlijk ook technisch onderlegd is. Je kunt dus iets dieper ingaan op details en code.

Bereid met studenten die dezelfde opdrachtgever hebben samen de Sprint Review voor. Gebruik hiervoor deze tips:

- Schrijf allemaal iets op wat je leuk vond bij vorige Sprint Reviews üôÇ‚Äã
- Schrijf ook allemaal een punt dat je niet leuk vond ‚òπÔ∏è‚Äã
- Bedenk samen drie dingen die je beter wilt doen de komende Review ‚ûï‚Äã
- En wie wordt verantwoordelijk voor een foto maken en delen? üì∏

Opdrachtgevers van de afgelopen sprints gaven ons ook nog wat tips voor jullie:

- Geef elkaar onderling feedback van te voren
- Bespreek hoe je verschillende idee√´n presenteert (volgorde, samenhang, opbouw, etc)
- Start met je plan in plaats van je resultaat
- Gebruik timeboxing, verdeel de tijd eerlijk
- Zorg voor een duidelijke, schriftelijke Readme
- Bereid een online meeting goed voor, test vooraf‚Äã
‚Äã
‚Äã

<!--
## Poster maken voor de expo

Vrijdag 24 januari vindt bij FDND een expo plaats met al jullie werk. Verschillende opdrachtgevers, oud-studenten en andere bedrijven komen langs. Misschien kan je al wat contacten leggen voor later!
Als je vrienden of familie eens wilt laten zien waar je zoal mee bezig bent, nodig ze hiervoor dan uit. De expo vindt plaats bij FDND en de 2 lokalen aan de andere kant van de gang.

Elke student maakt een poster die tijdens de expo wordt opgehangen. Elke opdrachtgever krijgt een eigen tafel + whiteboard. Op het whiteboard plakken we alle posters. Elke student maakt een eigen poster. 

### Figma template

Voor de poster is een template gemaakt. Gebruik dit als uitgangspunt. Denk alvast na over het werk wat je gaat tonen.  
https://www.figma.com/design/XAivPKozRpSndmQ5sy1NoE/Posters-expo-S1%2FS3?node-id=0-1&p=f&t=DRj0q3aa1w4SYdAu-0
 
We gaan de posters woensdag om 16:00 printen.
-->

## Readme schrijven

Als opdrachtgevers jouw werk bekijken, wordt eerst de Readme gelezen, om te begrijpen wat je gedaan hebt. Het is belangrijk om dit bestand heel duidelijk te schrijven.

De Readme is het eerste wat iemand ziet op GitHub. In de Readme kan je uitleggen wat de opdracht is, wat je hebt gemaakt, je kunt screenshots toevoegen en vertellen wie de website heeft gemaakt. De Readme is het uithangbord van het project.

Zet ook een (werkende) link naar je live website bij de About van je repository.

### Titel

Begin de Readme met een goede titel en een korte uitleg over de opdracht en wat je hebt gemaakt. Dit is het ‚Äúontwerpprobleem‚Äù en de ‚Äúoplossing‚Äù.

### Beschrijving

Bij 'Beschrijving' komt te staan hoe je website er uit ziet, welke ontwerpkeuzes je hebt gemaakt, hoe het werkt en wat je er mee kan. Je kunt de volgende onderdelen uitlichten, aangezien daar de focus op lag dit hele semester:

#### Responsive

Laat hier kort zien hoe je website responsive is. Toon een screenshot per breakpoint en leg ze uit. Of laat in een video zien hoe je de viewport groter maakt en hoe jouw site zich gedraagt. Je kan je responsive website uitleggen aan de hand van de [workshop Mobile First](mobile-first.md).

#### Toegankelijk

Leg kort uit wat je voor toegankelijkheid hebt gedaan. Heb je specifieke dingen getest en opgelost? Welke richtlijnen van de WCAG audit heb je verwerkt? Waar heb je aandacht aan besteed, terwijl misschien niemand dat ooit ziet (of hoort)?

#### Huisstijl

Laat kort de belangrijkste onderdelen van de huisstijl zien, en hoe je die hebt verwerkt. Misschien wil je hier wat details uitlichten, waar je rekening mee hebt gehouden.

#### Interactief

Laat kort de interactie(s) zien die je hebt gemaakt. Toon een visual of video van de interactie en leg je ontwerpkeuzes uit.
Je ontwerpkeuzes kan je uitleggen door te schrijven en te laten zien hoe je _feedback_ en _feedforward_ hebt toegepast in je ontwerp, dat je gebruik hebt gemaakt van _labels_ of andere interactie principes. Bekijk hiervoor de [workshop Interaction Design](interaction-design.md). 
Je kunt ontwerpkeuzes uitleggen met behulp van de Disney Animatie principes die je hebt toegepast in de [workshop Programming User Interaction](programming-user-interaction.md).
Je kunt ontwerpkeuzes ook uitleggen met bevindingen uit de _user test_ (de gebruiker heeft altijd gelijk), zoals je hebt gedaan tijdens de [code/design review - user testing](code-design-review-user-testing.md) op vrijdag.

### Kenmerken

Bij 'Kenmerken' staat welke technieken zijn gebruikt en hoe. Wat is de HTML structuur? Wat zijn de belangrijkste dingen in CSS? Wat is er met JS gedaan en hoe?

Leg hier in grote lijnen uit hoe de interacties werken met HTML, CSS en JS en verwijs naar code in je repo.

Bij _kenmerken_ toon je ook de _code conventies_ die je tijdens de workshop [Refactoring en Code Conventions](refactoring-code-conventions.md) hebt gemaakt.


## Sprint Review voorbereiden

Presenteer je werk tijdens de Sprint Review aan de hand van de opdracht. Begin je presentatie met een korte uitleg van wat de opdracht was en laat dan zien wat je hebt gemaakt. Gebruik tijdens de presentatie je Readme, met de punten van hierboven. Laat zien hoe je de responsive website hebt gemaakt in de browser. Demonstreer de interactie(s) die je hebt gemaakt en leg je ontwerpkeuzes uit. Dit kunnen design keuzes zijn, maar ook hoe je het in code hebt gemaakt. Laat ook een stuk code zien waar je trots op bent. Maak ook duidelijk hoe je de huisstijl van de opdrachtgever hebt verwerkt, en wat je gedaan hebt voor toegankelijkheid.

Vraag wat de opdrachtgever ervan vindt en noteer de opmerkingen. Hoe gerichter je vragen, hoe beter de feedback. Misschien willen ze ook nog een code review doen? De kans om een professional naar jouw code te laten kijken!

Doorloop de workshop uit Sprint 2 voor een goede voorbereiding: https://github.com/fdnd-task/the-client-website/blob/main/docs/sprint-review.md
