# The Startup - Responsive Interactive Website

## Sprint planning

Project plannen en de briefing voorbereiden.

<!-- Je begint een project altijd met een Sprint Planning, dan weet je wat je de komende weken gaat doen en wat er van je wordt verwacht. -->

### Aanpak

Deze sprint krijg je een opdracht van een frontend bureau. In 3 weken ga je een toegankelijke en responsive website met een interactie ontwerpen en maken. 

Vandaag ga je de Repo alvast klaarzetten met een project board, daarna ga je de briefing voorbereiden. 
Zorg dat je opdrachtgever na de briefing zo snel mogelijk de debriefing krijgt om te checken of je de opdracht goed hebt begrepen. 
Daarna kan je beginnen met prototypen.

Doe de Sprint planning met de studenten die dezelfde opdrachtgever hebben. 
<!--Jullie kunnen samen de briefing voorbereiden en een debriefing opsturen.-->


## Repo klaarzetten met een project board

Fork en Clone deze leertaak. 
Zet je issues in je nieuwe repo aan.

### Planning maken

Omdat we elke vrijdag een code/design review doen, kan je je daar op richten in je planning. Wat moet je elke vrijdag afhebben om goede feedback te krijgen? Bekijk voor de vrijdagen en voor de oplevering bij de opdrachtgever wat je af moet hebben.

Maak een schema op het whiteboard voor de komende 3 weken. Maak daarna samen schetsjes van hoe je denkt dat jouw opdracht er aan het eind van elke week uit ziet. Bekijk de verschillende workshops die op het programma staan en wat je dan gaat herhalen en leren.


### Project board

Maak een nieuw project board aan en koppel het aan jouw repository van Sprint 6, en voeg de planning van het schema toe.

Deze sprint ga je ook verder werken aan de _advanced_ opdrachtjes van de *Layout in CSS* deeltaak en *UI Events* deeltaak. Neem deze ook op in je project board en schrijf je in voor de workshops.

Als je het project board op *Roadmap* zet, krijg je een overzicht met je taken en een tijdplanning. Zo kun je taken en issues ook een _tijdspad_ geven.

![](ghprojects-example-roadmap.webp)
*De Roadmap-view van GitHub projects geeft een overzicht van taken en tijdsplanning.*

### Bronnen
- [Changing the layout of a view - Github docs](https://docs.github.com/en/issues/planning-and-tracking-with-projects/customizing-views-in-your-project/changing-the-layout-of-a-view)
- [About date fields](https://docs.github.com/en/issues/planning-and-tracking-with-projects/understanding-fields/about-date-fields)


## Briefing/debriefing

Bereid met studenten die dezelfde opdrachtgever hebben de briefing voor. 
Volg hiervoor de instructies van de workshop [briefing/debriefing](https://github.com/fdnd-task/the-client-website/blob/main/docs/briefing-debriefing.md) uit Sprint 2.

### Debriefing

Na de briefing van de opdrachtgever werk je eerst je eigen debriefing volledig uit. 
Maak daarna 1 debriefing met de studenten die dezelfde opdracht hebben en stuur het op naar de opdrachtgever. 
Je wil hier zo snel mogelijk feedback op, dus doe dit _asap_.

Maak een issue aan in jouw repo met de titel 'Briefing/debriefing', voeg de documentatie en debriefing toe en noteer hier zo nodig de feedback van de opdrachtgever.
Voeg het issue toe aan jouw project board met de roadmap en geef het een *tijdspad*.

## Prototypen

Nu je weet wat (ongeveer) de bedoeling is, kan je beginnen met prototyping; schets je ideeën, een Sitemap en/of een HiFi ontwerp in Figma. 
Maak als eerste het ontwerp in HTML, voordat je met CSS begint. Je gaat de **Mobile First** strategie toepassen.

### HTML prototype
Maak een issue aan met de titel “Prototype naar HTML”, voeg schetsen en uitleg toe en koppel de commits van de _HTML_ die je gaat coderen aan het issue.
Voeg het issue toe aan het project board met een *tijdspad*. Wanneer moet dit af zijn?

Denk dus eerst na over de onderliggende structuur van je ontwerp. Volg hiervoor de instructies van de workshop [Prototyping](https://github.com/fdnd-task/the-client-website/blob/main/docs/prototyping.md) uit Sprint 2.

### One Column Layout
Maak een issue aan met de titel “One Column Layout”, voeg een interface inventory, de styleguide en uitleg van CSS strategie toe en koppel de commits van de _CSS_ die je gaat coderen aan het issue.
Voeg het issue toe aan het project board met een *tijdspad*.

Als je voor alle content nette HTML hebt gemaakt (en getest met de HTML validator), ga dan verder met de **One Column Layout** in CSS. Zorg er eerst voor dat alles onder elkaar staat en voldoet aan de huisstijl voordat je de website responsive maakt met media queries en meer complexere layouts en interactie gaat bouwen.

Volg hiervoor de instructies van de workshops [Styleguide](https://github.com/fdnd-task/look-and-feel-corporate-identity/blob/main/docs/styleguide.md) en [Stylesheet](https://github.com/fdnd-task/look-and-feel-corporate-identity/blob/main/docs/stylesheet.md) uit Sprint 4. Dit keer ga je ga je dit individueel doen.
